---
header:
  title: Berlínský kodex chování
  sub-title: Kodex chování pro setkání komunit a konference
supporters:
  title: Podporovatelé
  sub-title: "Tyto komunity a konference podporují dodržování Berlínského kodexu chování:"
  add: Chcete-li zde uvést název své konference nebo komunity, vytvořte pull request do %{link:our repository}.
footer:
  attribution: Tento kodex chování je převzat z %{link:pdx.rb code of conduct}.
---
Účel
-------

Hlavním cílem všech konferencí a kommunit, které odkazují na tento Kodex chování, je zahrnout co největší počet osob s co nejrůznějším a nejrůznorodějším původem. Z toho důvodu se zavazujeme zajistit přátelské, bezpečné a přívětivé prostředí pro všechny bez ohledu na jejich pohlaví, sexuální orientaci, mentální nebo fyzický handicap, etnickou příslušnost, socioekonomický status a postoj k náboženství.

Tento Kodex chování nastavuje očekávání od účastníků našich komunitních setkání a konferencí, a vyjmenovává důsledky v případě nepřijatelného chování.

Žádáme všechny, kteří se účastní našich akcí, aby nám pomohli vytvořit bezpečné prostředí a pozitivní zážitky pro všechny.


Pocit otevřeného občanství = Open [Source/Culture/Tech] Citizenship
--------------------------------------

Dodatečným cílem tohoto Kodexu chování je zvýšit pocit otevřeného občanství povzbuzováním účastníků k uznávání a posilování vazeb mezi jejich chováním a jeho dopady na naši komunitu.

Komunity odrážejí společnost, ve které se nacházejí. Proto je nezbytný pozitivní vliv, aby došlo k vyrovnání se s mnoha formami nerovnosti a zneužívání moci, které ve společnosti existují.

Prosím dejte nám vědět, pokud uvidíte někoho, kdo vynakládá větší úsilí, aby zajistil, že naše komunita je vstřícná, přátelská a povzbuzuje všechny účastníky.


Očekávané chování
-----------------

* Účastněte se autentickým a aktivním způsobem. Tím přispějete ke zdraví a dlouhověkosti této komunity.
* Při projevu a jednání s ostatními buďte ohleduplní a respektujte je včetně jejich názorů a postojů.
* Snažte se o diskuzi, nevyvolávejte konflikt.
* Zdržte se ponižujícího, diskriminačního nebo obtěžujícího chování a řeči.
* Dbejte na své okolí a na ostatní účastnice a účastníky. Upozorněte organizátorky a organizátory setkání nebo konference, pokud si všimnete nebezpečné situace, někoho v nouzi nebo porušení tohoto Kodexu chování, i když se zdá, že jde o maličkost.


Nepřijatelné chování
---------------------

Mezi nepřijatelné chování patří: zastrašující, obtěžující, urážlivé, diskriminační, hanlivé nebo ponižující projevy nebo činy kterékoliv účastnice a kteréhokoliv účastníka v komunitě online, offline, při všech souvisejících událostech a při individuální komunikaci prováděné v souvislosti s komunitou. Setkání komunity mohou být uskutečňována na místech, kde je přítomna veřejnost; respektujte všechny přítomné, i když nejsou součástí komunity.

Mezi obtěžování patří: škodlivé nebo předpojaté slovní nebo písemné komentáře týkající se pohlaví, sexuální orientace, rasy, náboženství, zdravotního handicapu; nevhodné použití nahoty a / nebo sexuálních obrázků (včetně prezentačních snímků); nevhodné vyobrazení násilí (včetně prezentačních snímků); úmyslné zastrašování, pronásledování nebo sledování; obtěžující fotografování nebo nahrávání; trvalé narušování rozhovorů nebo jiných událostí; nevhodný fyzický kontakt a nevítaná sexuální pozornost.


Důsledky nepřijatelného chování
-------------------------------------

Nepřijatelné chování členky/člena komunity, včetně sponzorů a osob s rozhodovací pravomocí, nebude tolerováno.
Očekává se, že kdokoli, kdo bude požádán o zastavení nepřijatelného chování, tak učiní okamžitě.

Pokud se členka/člen komunity chová nepřijatelně, mohou organizátoři komunity podniknout jakékoli kroky, které uznají za vhodné, a to včetně dočasného zákazu nebo trvalého vyloučení z komunity bez varování (a v případě placené akce bez náhrady).


Pokud jste svědkyní/svědkem nebo jste obětí nepřijatelného chování
------------------------------------------------------

Pokud jste vystaveni nebo jste svědkyní/svědkem nepřijatelného chování, nebo máte jakékoli další obavy, oznamte to prosím co nejdříve organizátorce/organizátorovi komunity nebo konference. Seznam organizátorek/organizátorů, se kterými se můžete spojit, naleznete na konci tohoto Kodexu chování. Organizátorky/Organizátoři komunity jsou k dispozici, aby pomohli členkám/členům komunity, které/kteří jsou obětí nepřijatelného chování. Organizátorky a organizátoři jsou také k dispozici, aby pomohli obětem spolupracovat s místními orgány veřejné moci. Pokud si osoba, která byla obětí nepřijetelného chování, přeje doprovod, bude jí doprovod poskytnut organizátory.


Řešení stížností
---------------------

Pokud máte pocit, že jste byli falešně nebo nespravedlivě obviněni z porušení tohoto Kodexu chování, informujte jednoho z organizátorů akce se stručným popisem vaší stížnosti. Vaše stížnost bude vyřízena v souladu s našimi stávajícími zásadami.


Rozsah
-----

Očekáváme, že všechny členky a všichni členové komunity (přispěvatelé, placení či jiní; sponzoři a další hosté) budou dodržovat tento Kodex chování na všech místech, kde se komunita setkává - online i osobně - a také ve všech individuálních komunikacích týkajících se komunity.


Licence a uvedení zdroje
-----------------------

Berlínský kodex chování je distribuován s licencí [Creative Commons Attribution-ShareAlike 4.0 International (CC BY-SA 4.0)](https://creativecommons.org/licenses/by-sa/4.0/). Tento kodex chování je založen na [pdx.rb Code of Conduct](https://pdxruby.org/CONDUCT).
